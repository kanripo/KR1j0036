# -*- mode: mandoku-view; -*-
#+TITLE: 龍龕手鑑
#+DATE: 2017-03-23 11:02:52.574186
#+PROPERTY: ID KR1j0036
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1j0036_WYG_000-1a>¶
　　欽定四庫全書　　　　　經部十¶
¶
　　龍龕手鑑　　　　　　　小學類二(字書之屬)¶
¶
　　提要¶
¶
　　(臣)等謹案龍龕手鑑四巻遼僧行均撰行均¶
字廣濟俗姓于氏晁公武讀書志謂此書巻¶
首僧智光序題云統和十五年丁酉七月一¶
日沈括夢溪筆談乃謂熈寧中有人自契丹¶
得此書入傅欽之家蒲傳正取以刻版其序¶
<pb:KR1j0036_WYG_000-1b>¶
末舊云重熈二年五月序蒲公削去之云云¶
今按此本為影抄遼刻巻首智光原序尚存¶
其紀年實作統和不作重熈與晁公武所説¶
相合知沈括誤記又文獻通考載此書三巻¶
而此本實作四巻智光原序亦稱四卷則通¶
考所載顯然誤四為三殆皆隔越封疆傳聞¶
紀載故不免失實歟其書凡部首之字以平¶
上去入為序各部之字復用四聲列之後南¶
<pb:KR1j0036_WYG_000-2a>¶
宋李燾作説文五音韻譜實用其例而小變¶
之毎字之下必詳列正俗今古及或作諸體¶
則又行均因唐顔元孫干禄字書之例而小¶
變之者也所録凡二萬六千四百三十餘字¶
注一十六萬三千一百七十餘字并注總一¶
十八萬九千六百一十餘字於説文玉篇之¶
外多所搜輯雖行均尊其本教每引中阿舍¶
經賢愚經中諸字以補六書所未備然不專¶
<pb:KR1j0036_WYG_000-2b>¶
以釋典為主沈括謂其集佛書中字為切韻¶
訓詁殊屬不然不知括何以云爾也括又謂¶
契丹書禁至嚴傳入别國者法皆死故有遼¶
一代之遺編諸家著録者頗罕此書雖頗叅¶
俗體亦間有舛訛然吉光片羽幸而得存固¶
小學家所宜寶貴矣乾隆四十六年十月恭¶
校上¶
¶
　　總纂官(臣)紀昀(臣)陸錫熊(臣)孫士毅¶
¶
<pb:KR1j0036_WYG_000-3a>¶
　　總　校　官　(臣)　陸　費　墀¶
¶
¶
¶
¶
¶
¶
¶
<pb:KR1j0036_WYG_000-3b>¶
¶
¶
¶
¶
¶
¶
¶
¶
¶
<pb:KR1j0036_WYG_000-4a>¶
　　新修龍龕手鑑序¶
¶
　　夫聲明著論乃印度之宏綱觀跡成書實支那之令躅¶
印度則始標天語厥號梵文載彼貫線之花綴以多羅¶
之葉開之以字緣字界分之以男聲女聲支那則創自¶
軒轅制於沮誦代結繩於既往成進牘以相沿辨之以¶
會意象形審之以指事轉注洎乎史籀變古文為大篆¶
程邈變小篆為隸書蔡邕刋定於石經束晢(闕)　於竹¶
簡九流競騖若百谷之朝宗七略遐分比衆星之拱極¶
<pb:KR1j0036_WYG_000-4b>¶
尋源討本備載於埤蒼廣蒼叶律諧聲咸究於韻英韻¶
譜專門則字統説文開牖則方言國語字學於是乎昭¶
矣矧復釋氏之教演於印度澤布支那轉梵及唐雖匪¶
差於性相披教悟理而必正於名言名言不正則性相¶
之義差性相之義差則修斷之路阻矣故祇園髙士探¶
學海洪源準的先儒𨗳引後進揮以寶燭啓以隨函郭¶
迻但顯於人名香嚴惟標於寺號流傳嵗夕抄寫時訛¶
寡聞則莫曉是非博古則徒懐惋歎不逢敏達孰為編¶
<pb:KR1j0036_WYG_000-5a>¶
修有行均上人字廣濟俗姓于氏派演青齊雲飛燕晉¶
善於音韻閑於字書覩香嚴之不精寓金河而載緝九¶
仞功績五變炎涼具辨宫商細分喉齒計二萬六千四¶
百三十餘字注一十六萬三千一百七十餘字并注總¶
一十八萬九千六百一十餘字無勞避席坐奉師資詎¶
假擔簦立祛疑滯沙門智光利非切玉分忝斷金辱彼¶
告成見命序引推讓而寧容閣筆俯仰而強為抽毫矧¶
以新音徧於龍龕猶手持于鸞鏡形容斯鑒妍醜是分¶
<pb:KR1j0036_WYG_000-5b>¶
故目之曰龍龕手鑑總四巻以平上去入為次隨部復¶
用列之又撰五音圖式附於後庶力功倍垂益於無窮¶
者矣時統和十五年丁酉七月一日癸亥燕臺憫忠寺¶
沙門智光字法炬撰¶
¶
¶
¶
¶
¶
